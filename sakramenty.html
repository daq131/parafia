<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Parafia pw. św. Antoniego w Mścicach</title>
    <link rel="icon" type="image/png" href="favicon.png" />
    <link
      rel="stylesheet"
      href="https://cdnjs.cloudflare.com/ajax/libs/font-awesome/5.10.2/css/all.min.css"
    />
    <link rel="stylesheet" href="styles.css" />
  </head>
  <body>
    <div class="title-group">
      <h1 class="entry-title" itemprop="headline">Sakramenty św. i pogrzeb</h1>

			</header><!-- .entry-header -->

	<div class="entry-content" itemprop="text">
		
		<div class="media">
<h2 style="text-align: left;"><strong>Chrzest święty</strong></h2>
<p style="text-align: left;"><span style="font-size: 12pt;">Chrzest proszę zgłosić min. 10 dni wcześniej. Zgłaszający przedkłada metrykę urodzenia dziecka i opinię księdza proboszcza dotyczącą rodziców chrzestnych. Wybierając rodziców chrzestnych należy  kierować się pragnieniem, aby dziecko tak żyło wiarą i tak się nią kierowało w życiu jak chrzestni. Spotkanie formacyjne dla rodziców i chrzestnych odbywa się w ustalonym terminie.</span></p>
</div>
<hr />
<div class="media">
<h2 style="text-align: left;"><strong>Bierzmowanie</strong></h2>
<p style="text-align: left;">Przygotowanie bezpośrednie do bierzmowania trwa 2 lata. Rozpoczyna się w drugim semestrze VII klasy szkoły podstawowej, a kończy zazwyczaj w I klasie szkoły średniej lub zawodowej. Obejmuje ono życie sakramentalne, katechezę szkolną oraz spotkania formacyjno-modlitewne w małych grupach, prowadzone przy parafii przez animatorów, wspólne celebracje i rekolekcje dla kandydatów. Więcej informacji &#8211; u katechetów i duszpasterzy.</p>
</div>
<hr />
<div class="media">
<h2><strong>Małżeństwo</strong></h2>
<p style="text-align: left;"><span style="font-size: 12pt;">Narzeczeni zgłaszają się w kancelarii parafialnej trzy miesiące przed planowanym ślubem. Przedkładają metryki chrztu /świeżej daty/, ostatnie świadectwo katechizacji, dowody osobiste oraz wymagane dokumenty z USC.</span></p>
</div>
<hr />
<h2 style="text-align: left;"><strong>Sakrament pokuty i pojednania</strong></h2>
<p style="text-align: left;"><span style="font-size: 12pt;">Pół godziny przed każdą Mszą św.</span></p>
<hr />
<h2 style="text-align: left;"><strong>Sakrament namaszczenia chorych</strong></h2>
<p style="text-align: left;"><span style="font-size: 12pt;">Możemy przyjmować go nie tylko w ostatnich godzinach życia, ale także w poważnej chorobie lub w podeszłym wieku, gdy poważnie słabną siły organizmu</span><span style="font-size: 12pt;">. O ile istnieje jeszcze kontakt z chorym, przyjmuje się go w stanie łaski uświęcającej.</span></p>
<hr />
<h2 style="text-align: left;"><strong> * Pogrzeb</strong></h2>
<p style="text-align: left;"><span style="font-size: 12pt;">Ze względu na codzienne, pozaparafialne obowiązki ks. Proboszcza, <strong>przed</strong></span><strong><span style="font-size: 12pt;"> udaniem się do firmy pogrzebowej </span></strong>konieczny jest<strong> kontakt z ks. Proboszczem </strong> (wystarczy telefonicznie) w celu ustalenia wstępnego terminu i formy pogrzebu.  Następnie, po załatwieniu formalności z wybraną firmą pogrzebową, przybywa się  do kancelarii parafialnej z aktem zgonu.</p>
<p style="text-align: left;"><strong>Pogrzeb z urną &#8211; kilka uwag</strong></p>
<p>Rozważając formę pogrzebu z urną warto  – oprócz względów ekonomicznych – wziąć  pod uwagę kilka czynników. </p>
<p>„Zgodnie z biblijną tradycją Kościół usilnie zaleca zachowanie dotychczasowego zwyczaju grzebania ciał zmarłych, dopuszcza jednak kremację zwłok, jeśli nie została dokonana z pobudek przeciwnych nauce chrześcijańskiej, a zwłaszcza jeśli nie podważa wiary w zmartwychwstanie ciała. (&#8230;) Zawsze jednak należy podkreślać pierwszeństwo grzebania ciał, które Kościół wyżej ceni, ponieważ sam Chrystus chciał być pogrzebany”. </p>
<p>„Prochy wyrażają zniszczenie ciała oraz zaciemniają i nie oddają idei «snu» w oczekiwaniu na zmartwychwstanie. Ponadto to właśnie ciału, a nie prochom, oddaje się cześć w czasie liturgii, ponieważ od chrztu świętego stało się ono świątynią uświęconą przez Ducha Świętego”.</p>
<p>Z powyższych względów obrzęd pogrzebu z urną jest skrócony, a Mszę św. z urną przewiduje się tylko w uzasadnionych przypadkach, np. ze względu na konieczność sprowadzenia urny z prochami z zagranicy.</p>
<p>Pogrzeb z urną powinien więc mieć następujący przebieg: 1. <span style="font-size: inherit;">liturgia z ciałem zmarłego (Msza św./obrzęd ostatniego pożegnania), 2. kremacja, 3. pochówek na cmentarzu i to „bez zewnętrznej okazałości”. </span></p>
<p>(cytaty z: <em>Obrzędy pogrzebu związane z kremacją zwłok</em>, nr 1-5, por. KPK, kan. 1176, KKK 2301).</p>


    </div>
  </body>
</html>
